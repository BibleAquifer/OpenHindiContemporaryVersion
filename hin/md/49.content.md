# Open Hindi Contemporary Version

## License Information

**Open Hindi Contemporary Version** is based on and adapted from: _Hindi Contemporary Version Bible_, [Biblica, Inc](https://www.biblica.com/), 2019, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Ephesians 1:1 (id: 349001001)

1पौलॉस की ओर से, जो परमेश्वर की इच्छा के अनुसार मसीह येशु का प्रेरित है, उन पवित्र लोगों को, जो इफ़ेसॉस नगर में मसीह येशु के विश्वासी हैं:


## Ephesians 1:2 (id: 349001002)

2तुम्हें हमारे पिता परमेश्वर और हमारे प्रभु येशु मसीह की ओर से अनुग्रह और शांति प्राप्‍त होती रहे.


## Ephesians 1:3 (id: 349001003)

3हमारे प्रभु येशु मसीह के परमेश्वर और पिता की स्तुति हो, जिन्होंने हमें मसीह में स्वर्गीय स्थानों में हर एक आत्मिक आशीष से आशीषित किया है.


## Ephesians 1:4 (id: 349001004)

4उन्होंने संसार की सृष्टि से पूर्व ही हमें मसीह में चुन लिया कि हम उनकी दृष्टि में पवित्र व निष्कलंक हों. प्रेम में


## Ephesians 1:5 (id: 349001005)

5उन्होंने हमें अपनी इच्छा के भले उद्देश्य के अनुसार अपने लिए मसीह येशु के द्वारा आदि से ही अपनी संतान होने के लिए नियत किया,


## Ephesians 1:6 (id: 349001006)

6कि उनके अद्भुत अनुग्रह की स्तुति हो, जो उन्होंने हमें अपने उस प्रिय पुत्र में उदारतापूर्वक प्रदान किया है.


## Ephesians 1:7 (id: 349001007)

7और उन्हीं में हमें उनके बहुत अनुग्रह के अनुसार उनके लहू के द्वारा छुटकारा तथा अपराधों की क्षमा प्राप्‍त हुई


## Ephesians 1:8 (id: 349001008)

8यह अनुग्रह उन्होंने हम पर बहुतायत से बरसाया, उन्होंने सारी बुद्धिमानी और विवेक में,


## Ephesians 1:9 (id: 349001009)

9अपनी इच्छा का भेद हम पर अपने भले उद्देश्य के अनुसार प्रकट किया, जो उन्होंने स्वयं मसीह में स्थापित की थी,


## Ephesians 1:10 (id: 349001010)

10यह इंतजाम उन्होंने समयों को पूरा होने को ध्यान में रखकर मसीह में स्वर्ग तथा पृथ्वी की सभी वस्तुओं को इकट्ठा करने के लिए किया.


## Ephesians 1:11 (id: 349001011)

11उन्हीं में उनके उद्देश्य के अनुरूप, जो अपनी इच्छा के अनुसार सभी कुछ संचालित करते हैं, हमने पहले से ठहराए जाकर एक मीरास प्राप्‍त की है,


## Ephesians 1:12 (id: 349001012)

12कि अंत में हम, जिन्होंने पहले से मसीह में आशा रखी, उनकी महिमा की स्तुति के साधन हो जाएं.


## Ephesians 1:13 (id: 349001013)

13जिनमें तुम्हें भी, जिन्होंने सत्य का वचन अर्थात् अपने उद्धार का ईश्वरीय सुसमाचार सुनकर प्रभु येशु मसीह में विश्वास किया है, उन्हीं में प्रतिज्ञा किए हुए पवित्र आत्मा से छाप लगाई गई,


## Ephesians 1:14 (id: 349001014)

14यह हमारी मीरास के बयाने के रूप में, परमेश्वर की निज प्रजा के रूप में छुटकारे, और उनकी महिमा की स्तुति के लिए हमें प्रदान किए गए हैं.


## Ephesians 1:15 (id: 349001015)

15यही कारण है कि मैं भी प्रभु येशु मसीह में तुम्हारे विश्वास और पवित्र लोगों के प्रति तुम्हारे प्रेम के विषय में सुनकर,


## Ephesians 1:16 (id: 349001016)

16अपनी प्रार्थनाओं में तुम्हें याद करते हुए परमेश्वर को धन्यवाद देना नहीं छोड़ता.


## Ephesians 1:17 (id: 349001017)

17मेरी प्रार्थना यह है कि हमारे प्रभु येशु मसीह के परमेश्वर और प्रतापमय पिता तुम्हें ज्ञान व प्रकाशन की आत्मा प्रदान करें कि तुम उन्हें उत्तम रीति से जान सको.


## Ephesians 1:18 (id: 349001018)

18और मैं प्रार्थना करता हूं कि अपने मन की आंखों के प्रकाशन से तुम जान सको कि उनकी बुलाहट की आशा और उनके पवित्र लोगों की मीरास के वैभव का धन क्या है,


## Ephesians 1:19 (id: 349001019)

19और हम विश्वासियों के प्रति उनका सामर्थ्य कैसा महान है. यह सामर्थ्य उनकी महाशक्ति की काम\-प्रणाली के अनुरूप है


## Ephesians 1:20 (id: 349001020)

20जिसे उन्होंने मसीह में प्रकाशित किया, जब उन्होंने उन्हें मरे हुओं में से जीवित कर स्वर्गीय स्थानों में अपनी दायीं ओर बैठाया,


## Ephesians 1:21 (id: 349001021)

21सभी सत्ता, प्रधानता, सामर्थ्य, अधिकार और हर एक नाम के ऊपर, चाहे इस युग के या आनेवाले युग के.


## Ephesians 1:22 (id: 349001022)

22उन्होंने सब कुछ उनके अधीन कर दिया तथा कलीसिया के लिए सभी वस्तुओं का शिरोमणि ठहरा दिया


## Ephesians 1:23 (id: 349001023)

23कलीसिया, जो उनका शरीर, उनकी परिपूर्णता है, जो सब में सब कुछ भरकर करते हैं.


## Ephesians 2:1 (id: 349002001)

1तुम अपने अपराधों और पापों में मरे हुए थे,


## Ephesians 2:2 (id: 349002002)

2जिनमें तुम पहले इस संसार के अनुसार और आकाशमंडल के अधिकारी, उस आत्मा के अनुसार जी रहे थे, जो आत्मा अब भी आज्ञा न माननेवालों में काम कर रहा है.


## Ephesians 2:3 (id: 349002003)

3एक समय था जब हम भी इन्हीं में थे और अपनी वासनाओं में लीन रहते थे, शरीर और मन की अभिलाषाओं को पूरा करने में लगे हुए अन्यों के समान क्रोध की संतान थे


## Ephesians 2:4 (id: 349002004)

4परंतु दया में धनी परमेश्वर ने अपने अपार प्रेम के कारण,


## Ephesians 2:5 (id: 349002005)

5जब हम अपने अपराधों में मरे हुए थे, मसीह में हमें जीवित किया—उद्धार तुम्हें अनुग्रह ही से प्राप्‍त हुआ है.


## Ephesians 2:6 (id: 349002006)

6परमेश्वर ने हमें मसीह येशु में जीवित किया और स्वर्गीय राज्य में उन्हीं के साथ बैठाया,


## Ephesians 2:7 (id: 349002007)

7कि वह आनेवाले समयों में अपने अनुग्रह का उत्तम धन मसीह येशु में हमारे लिए की गई कृपा में दिखा सकें.


## Ephesians 2:8 (id: 349002008)

8क्योंकि अनुग्रह ही से, विश्वास के द्वारा तुम्हें उद्धार प्राप्‍त हुआ है. यह तुम्हारे कारण नहीं, बल्कि परमेश्वर का वरदान है,


## Ephesians 2:9 (id: 349002009)

9और यह कामों का प्रतिफल नहीं है कि कोई गर्व करे,


## Ephesians 2:10 (id: 349002010)

10क्योंकि हम परमेश्वर द्वारा पहले से ठहराए हुए भले कामों के लिए मसीह येशु में रचे गए परमेश्वर की रचना हैं.


## Ephesians 2:11 (id: 349002011)

11इसलिये याद रखो कि तुम, जो अपने जन्म से गैर\-यहूदी हो, जिन्हें ख़तनित लोग खतना\-रहित कहते हैं—ख़तना, जो शरीर में मनुष्य द्वारा किया जाता है


## Ephesians 2:12 (id: 349002012)

12याद रखो तुम उस समय संसार में मसीह से अलग, इस्राएल की नागरिकता से निकाले गए, प्रतिज्ञा की वाचाओं से अपरिचित, आशाहीन और परमेश्वर से रहित थे.


## Ephesians 2:13 (id: 349002013)

13एक समय था जब तुम दूर थे, किंतु अब मसीह येशु में उनके लहू के द्वारा पास लाए गए हो.


## Ephesians 2:14 (id: 349002014)

14वह स्वयं हमारा मेल हैं, क्योंकि उन्होंने अपने शरीर में दोनों समूहों के बीच की दीवार को ढाह कर दोनों को एक कर दिया,


## Ephesians 2:15 (id: 349002015)

15वह उन्होंने आदेशों की व्यवस्था जिसकी आज्ञाएं विधियों की रीति पर थी मिटा दी कि इसके द्वारा वह स्वयं में उन दो के स्थान पर एक नए मनुष्य को बनाकर मेल\-मिलाप की स्थापना करें,


## Ephesians 2:16 (id: 349002016)

16और क्रूस के द्वारा एक शरीर में हम दोनों का परमेश्वर से मेल\-मिलाप करा सकें कि शत्रुता समाप्‍त की जा सके.


## Ephesians 2:17 (id: 349002017)

17वह आए और उन्हें, जो दूर थे और उन्हें भी, जो पास थे, शांति का संदेश सुनाया.


## Ephesians 2:18 (id: 349002018)

18क्योंकि उन्हीं में होकर एक ही आत्मा में दोनों ही की पहुंच पिता परमेश्वर तक है.


## Ephesians 2:19 (id: 349002019)

19इसलिये अब तुम परदेशी और मुसाफिर नहीं, परंतु परमेश्वर के पवित्र लोगों के साथ सहनागरिक और परमेश्वर के परिवार के हो,


## Ephesians 2:20 (id: 349002020)

20जिसकी संरचना प्रेरितों और भविष्यद्वक्ताओं द्वारा रखी गई नींव पर हुई, जिसकी आधारशिला स्वयं मसीह येशु हैं.


## Ephesians 2:21 (id: 349002021)

21जिनमें सारी भवन की रचना एक साथ मिलकर प्रभु के लिए पवित्र मंदिर होने के लिए बढ़ती जाती है.


## Ephesians 2:22 (id: 349002022)

22जिनमें तुम सभी परमेश्वर का निवास स्थान होने के लिए पवित्र आत्मा द्वारा संयोजित किए जाते हुए बनाए जा रहे हो.


## Ephesians 3:1 (id: 349003001)

1इसलिये मैं, पौलॉस, तुम गैर\-यहूदियों के लिए मसीह येशु का बंदी हूं.


## Ephesians 3:2 (id: 349003002)

2निश्चित ही तुमने परमेश्वर के अनुग्रह के उस प्रबंधन के विषय में सुना है, जो मुझे तुम्हारे लिए प्रदान किया गया,


## Ephesians 3:3 (id: 349003003)

3अर्थात् वह भेद, जो मुझ पर प्रकाशन के द्वारा प्रकट किया गया, जिसका मैं संक्षेप में वर्णन पहले कर चुका हूं.


## Ephesians 3:4 (id: 349003004)

4इसे पढ़ते हुए तुम मसीह के भेद के विषय में मेरे विवेक को समझ सकते हो,


## Ephesians 3:5 (id: 349003005)

5जो मानव जाति पर अन्य पीढ़ियों में इस प्रकार प्रकट नहीं किया गया था, जिस प्रकार अब प्रभु के पवित्र प्रेरितों तथा भविष्यद्वक्ताओं पर पवित्र आत्मा में प्रकट किया गया है.


## Ephesians 3:6 (id: 349003006)

6अब ईश्वरीय सुसमाचार के द्वारा गैर\-यहूदी मसीह येशु में मीरास के साझी, एक ही शरीर के अंग और प्रतिज्ञा के सहभागी हैं.


## Ephesians 3:7 (id: 349003007)

7परमेश्वर के अनुग्रह के वरदान में उनकी सक्रिय सामर्थ्य के अनुसार यह ईश्वरीय सुसमाचार मुझे सौंपा गया और मैं जिसका सेवक चुना गया.


## Ephesians 3:8 (id: 349003008)

8मुझे, जो पवित्र लोगों में छोटे से भी छोटा हूं, गैर\-यहूदियों में मसीह के अगम्य धन का प्रचार करने के लिए यह अनुग्रह प्रदान किया गया,


## Ephesians 3:9 (id: 349003009)

9कि सभी सृष्टि के सृजनहार परमेश्वर में युगों से गुप्‍त रखे गए इस भेद के प्रबंधन को सब पर प्रकट करूं.


## Ephesians 3:10 (id: 349003010)

10कि अब कलीसिया के द्वारा परमेश्वर का विभिन्‍न प्रकार का ज्ञान आकाशमंडल के प्रधानों और अधिकारियों पर प्रकट किया जाए,


## Ephesians 3:11 (id: 349003011)

11यह उस सनातन उद्देश्य के अनुसार हुआ, जो परमेश्वर ने मसीह येशु हमारे प्रभु में पूरा किया.


## Ephesians 3:12 (id: 349003012)

12जिनमें अपने विश्वास के द्वारा प्रवेश के लिए हमें साहस तथा भरोसा प्राप्‍त हुआ है.


## Ephesians 3:13 (id: 349003013)

13इसलिये तुमसे मेरी यह विनती है कि तुम उन उत्पीड़नों के कारण, जो मैं तुम्हारे लिए सह रहा हूं, निराश न हो; क्योंकि वे तुम्हारा गौरव हैं.


## Ephesians 3:14 (id: 349003014)

14यही कारण है कि मैं पिता के सामने घुटने टेकता हूं,


## Ephesians 3:15 (id: 349003015)

15जिनमें स्वर्ग और पृथ्वी के हर एक गोत्र का नाम रखा जाता है,


## Ephesians 3:16 (id: 349003016)

16कि वह अपनी अपार महिमा के अनुसार अपने पवित्र आत्मा के द्वारा तुम्हारे अंतरात्मा को शक्ति\-सम्पन्‍न करें,


## Ephesians 3:17 (id: 349003017)

17कि विश्वास के द्वारा मसीह तुम्हारे हृदय में वास करें और प्रेम में मजबूत व स्थिर होकर,


## Ephesians 3:18 (id: 349003018)

18तुम सभी पवित्र जन मसीह के प्रेम की लंबाई, चौड़ाई, ऊंचाई व गहराई को भली\-भांति समझ सको,


## Ephesians 3:19 (id: 349003019)

19और मसीह के उस प्रेम को जान सको, जो ज्ञान से परे है कि परमेश्वर की सारी भरपूरी तुममें स्थापित हो जाए.


## Ephesians 3:20 (id: 349003020)

20अब उन्हें जो हममें कार्यशील सामर्थ्य के द्वारा हमारी विनती और सोच और समझ से अपार कहीं अधिक बढ़कर करने में सक्षम हैं,


## Ephesians 3:21 (id: 349003021)

21हममें इस समय सक्रिय सामर्थ्य के द्वारा, कलीसिया और मसीह येशु में उनकी महिमा पीढ़ी से पीढ़ी, सदा\-सर्वदा होती रहे, आमेन.


## Ephesians 4:1 (id: 349004001)

1इसलिये मैं, जो प्रभु के लिए बंदी हूं, तुमसे विनती करता हूं कि तुम्हारी जीवनशैली तुम्हारी बुलाहट के अनुरूप हो.


## Ephesians 4:2 (id: 349004002)

2तुममें विशुद्ध विनम्रता, सौम्यता तथा धीरज के साथ आपस में प्रेम में सहने का भाव भर जाए.


## Ephesians 4:3 (id: 349004003)

3शांति के बंधन में पवित्र आत्मा की एकता को यथाशक्ति संरक्षित बनाए रखो. एक ही शरीर है, एक ही आत्मा.


## Ephesians 4:4 (id: 349004004)

4ठीक इसी प्रकार वह आशा भी एक ही है जिसमें तुम्हें बुलाया गया है;


## Ephesians 4:5 (id: 349004005)

5एक ही प्रभु, एक ही विश्वास, एक ही बपतिस्मा;


## Ephesians 4:6 (id: 349004006)

6और सारी मानव जाति के पिता, जो सबके ऊपर, सबके बीच और सब में एक ही परमेश्वर हैं.


## Ephesians 4:7 (id: 349004007)

7किंतु हममें से हर एक को मसीह के वरदान के परिमाण के अनुसार अनुग्रह प्रदान किया गया है.


## Ephesians 4:8 (id: 349004008)

8इसी संदर्भ में पवित्र शास्त्र का लेख है: “जब वह सबसे ऊंचे पर चढ़ गए, बंदियों को बंदी बनाकर ले गए और उन्होंने मनुष्यों को वरदान प्रदान किए.”


## Ephesians 4:9 (id: 349004009)

9(इस कहावत का मतलब क्या हो सकता है कि वह “सबसे ऊंचे पर चढ़ गए,” सिवाय इसके कि वह पहले अधोलोक में नीचे उतर गए?


## Ephesians 4:10 (id: 349004010)

10वह, जो नीचे उतरे, वही हैं, जो आसमानों से भी ऊंचे स्थान में बड़े सम्मान के साथ चढ़े कि सारे सृष्टि को परिपूर्ण कर दें.)


## Ephesians 4:11 (id: 349004011)

11उन्होंने कलीसिया को कुछ प्रेरित, कुछ भविष्यद्वक्ता, कुछ ईश्वरीय सुसमाचार सुनानेवाले तथा कुछ कलीसिया के रखवाले उपदेशक प्रदान किए,


## Ephesians 4:12 (id: 349004012)

12कि पवित्र सेवकाई के लिए सुसज्जित किए जाएं, कि मसीह का शरीर विकसित होता जाए


## Ephesians 4:13 (id: 349004013)

13जब तक हम सभी को विश्वास और परमेश्वर\-पुत्र के बहुत ज्ञान की एकता उपलब्ध न हो जाए—सिद्ध मनुष्य के समान—जो मसीह का संपूर्ण डीलडौल है.


## Ephesians 4:14 (id: 349004014)

14तब हम बालक न रहेंगे, जो समुद्री लहरों जैसे इधर\-उधर उछाले व फेंके जाते तथा मनुष्यों की ठग विद्या की आंधी और मनुष्य की चतुराइयों द्वारा बहाए जाते हैं.


## Ephesians 4:15 (id: 349004015)

15परंतु सच को प्रेमपूर्वक व्यक्त करते हुए हर एक पक्ष में हमारी उन्‍नति उनमें होती जाए, जो प्रधान हैं, अर्थात्, मसीह.


## Ephesians 4:16 (id: 349004016)

16जिनके द्वारा सारा शरीर जोड़ों द्वारा गठकर और एक साथ मिलकर प्रेम में विकसित होता जाता है क्योंकि हर एक अंग अपना तय किया गया काम ठीक\-ठाक करता जाता है.


## Ephesians 4:17 (id: 349004017)

17इसलिये मैं प्रभु के साथ पुष्टि करते हुए तुमसे विनती के साथ कहता हूं कि अब तुम्हारा स्वभाव गैर\-यहूदियों के समान खोखली मन की रीति से प्रेरित न हो.


## Ephesians 4:18 (id: 349004018)

18उनके मन की कठोरता से उत्पन्‍न अज्ञानता के कारण वे परमेश्वर के जीवन से अलग हैं और उनकी बुद्धि अंधेरी हो गई है.


## Ephesians 4:19 (id: 349004019)

19सुन्‍न होकर उन्होंने स्वयं को लोभ से भरकर सब प्रकार की कामुकता और अनैतिकता के अधीन कर दिया है.


## Ephesians 4:20 (id: 349004020)

20मसीह के विषय में ऐसी शिक्षा तुम्हें नहीं दी गई थी


## Ephesians 4:21 (id: 349004021)

21यदि वास्तव में तुमने उनके विषय में सुना और उनकी शिक्षा को ग्रहण किया है, जो मसीह येशु में सच के अनुरूप है.


## Ephesians 4:22 (id: 349004022)

22इसलिये अपने पुराने स्वभाव से प्रेरित स्वभाव को त्याग दो, जो छल की लालसाओं के कारण भ्रष्‍ट होता जा रहा है;


## Ephesians 4:23 (id: 349004023)

23कि तुम्हारे मन का स्वभाव नया हो जाए;


## Ephesians 4:24 (id: 349004024)

24नए स्वभाव को धारण कर लो, जिसकी रचना धार्मिकता और पवित्रता में परमेश्वर के स्वरूप में हुई है.


## Ephesians 4:25 (id: 349004025)

25इसलिये झूठ का त्याग कर, हर एक व्यक्ति अपने पड़ोसी से सच ही कहे क्योंकि हम एक ही शरीर के अंग हैं.


## Ephesians 4:26 (id: 349004026)

26“यदि तुम क्रोधित होते भी हो, तो भी पाप न करो.” सूर्यास्त तक तुम्हारे क्रोध का अंत हो जाए,


## Ephesians 4:27 (id: 349004027)

27शैतान को कोई अवसर न दो.


## Ephesians 4:28 (id: 349004028)

28वह, जो चोरी करता रहा है, अब चोरी न करे किंतु परिश्रम करे कि वह अपने हाथों से किए गए उपयोगी कामों के द्वारा अन्य लोगों की भी सहायता कर सके, जिन्हें किसी प्रकार की ज़रूरत है.


## Ephesians 4:29 (id: 349004029)

29तुम्हारे मुख से कोई भद्दे शब्द नहीं परंतु ऐसा वचन निकले, जो अवसर के अनुकूल, अन्यों के लिए अनुग्रह का कारण तथा सुननेवालों के लिए भला हो.


## Ephesians 4:30 (id: 349004030)

30परमेश्वर की पवित्र आत्मा को शोकित न करो, जिनके द्वारा तुम्हें छुटकारे के दिन के लिए छाप दी गई है.


## Ephesians 4:31 (id: 349004031)

31सब प्रकार की कड़वाहट, रोष, क्रोध, झगड़ा, निंदा, आक्रोश तथा बैरभाव को स्वयं से अलग कर दो.


## Ephesians 4:32 (id: 349004032)

32एक दूसरे के प्रति कृपालु तथा सहृदय बने रहो, तथा एक दूसरे को उसी प्रकार क्षमा करो, जिस प्रकार परमेश्वर ने मसीह में तुम्हें क्षमा किया है.


## Ephesians 5:1 (id: 349005001)

1परमेश्वर की प्रेम पात्र संतान होने के नाते, तुम परमेश्वर के पीछे चलनेवाले बनो.


## Ephesians 5:2 (id: 349005002)

2तुम्हारा स्वभाव प्रेममय हो, जिस प्रकार मसीह ने तुमसे प्रेम किया है. वह हमारे लिए परमेश्वर के सामने स्वयं मनमोहक सुगंधित भेंट व बलि हो गए.


## Ephesians 5:3 (id: 349005003)

3जैसा कि पवित्र लोगों के लिए सही है, तुम्हारे बीच व्यभिचारिता, किसी भी प्रकार की मलिनता और किसी भी प्रकार के लोभ का वर्णन तक न हो.


## Ephesians 5:4 (id: 349005004)

4और न ही तुम्हारे बीच निर्लज्जता और मूर्खता भरी बातचीत या अश्लील मज़ाक हो, जो हमेशा ही व्यर्थ है परंतु तुम्हारे बीच धन्यवाद ही सुना जाए.


## Ephesians 5:5 (id: 349005005)

5क्योंकि तुम यह अच्छी तरह से जानते हो कि किसी भी व्यभिचारी, मलिन तथा लोभी व्यक्ति का, जो मूर्तिपूजक ही है, मसीह और परमेश्वर के राज्य में मीरास नहीं है.


## Ephesians 5:6 (id: 349005006)

6कोई तुम्हें व्यर्थ की बातों के जाल में न फंसा पाए क्योंकि इन सबके कारण अनाज्ञाकारी व्यक्ति परमेश्वर के क्रोध के भागी होते हैं.


## Ephesians 5:7 (id: 349005007)

7इसलिये उनके सहभागी न बनो.


## Ephesians 5:8 (id: 349005008)

8इसके पहले तुम अंधकार थे, मगर अब प्रभु में ज्योति हो. इसलिये ज्योति की संतान की तरह स्वभाव करो.


## Ephesians 5:9 (id: 349005009)

9(क्योंकि ज्योति का फल सब प्रकार की धार्मिकता, सदाचार और सच में है)


## Ephesians 5:10 (id: 349005010)

10यह डूंढ़ो कि हमारे किन कामों से प्रभु संतुष्ट होते हैं.


## Ephesians 5:11 (id: 349005011)

11अंधकार के निष्फल कामों में शामिल न हो परंतु उन्हें संकोच प्रकाश में लाओ.


## Ephesians 5:12 (id: 349005012)

12उन कामों की तो चर्चा करना भी लज्जास्पद है, जो अनाज्ञाकारियों द्वारा गुप्‍त में किए जाते हैं.


## Ephesians 5:13 (id: 349005013)

13ज्योति में आने पर सब कुछ प्रकट हो जाता है क्योंकि ज्योति ही है, जो सब कुछ प्रकट करती है.


## Ephesians 5:14 (id: 349005014)

14इस पर कहा गया है: “सोए हुए, जागो, मरे हुओं में से जी उठो, मसीह तुम पर ज्योति चमकाएंगे.”


## Ephesians 5:15 (id: 349005015)

15अपने स्वभाव के विषय में विशेष रूप से सावधान रहो. तुम्हारा स्वभाव मूर्खों सा न हो परंतु बुद्धिमानों सा हो,


## Ephesians 5:16 (id: 349005016)

16समय का सदुपयोग करो, क्योंकि यह बुरे दिनों का समय है.


## Ephesians 5:17 (id: 349005017)

17इसलिये निर्बुद्धि नहीं परंतु प्रभु की इच्छा के ज्ञान के लिए विवेक प्राप्‍त करो.


## Ephesians 5:18 (id: 349005018)

18दाखरस से मतवाले न हो क्योंकि इससे भ्रष्टाचार पैदा होती है. परंतु, पवित्र आत्मा से भर जाओ,


## Ephesians 5:19 (id: 349005019)

19तब प्रभु के लिए आपस में सारे हृदय से तुम भजन, स्तुति गान व आत्मिक गीत गाते रहो,


## Ephesians 5:20 (id: 349005020)

20हर एक विषय के लिए हमेशा हमारे प्रभु येशु मसीह के नाम में पिता परमेश्वर के प्रति धन्यवाद देते रहो.


## Ephesians 5:21 (id: 349005021)

21मसीह में आदर के कारण एक दूसरे के प्रति समर्पित रहो.


## Ephesians 5:22 (id: 349005022)

22पत्नी, अपने पति के अधीन उसी प्रकार रहे, जैसे प्रभु के.


## Ephesians 5:23 (id: 349005023)

23क्योंकि पति उसी प्रकार अपनी पत्नी का सिर है, जिस प्रकार मसीह अपनी देह कलीसिया के सिर हैं, जिसके वह उद्धारकर्ता भी हैं.


## Ephesians 5:24 (id: 349005024)

24जिस प्रकार कलीसिया मसीह के अधीन है, उसी प्रकार पत्नी हर एक विषय में पति के अधीन रहे.


## Ephesians 5:25 (id: 349005025)

25पति, अपनी पत्नी से, उसी प्रकार प्रेम करे जिस प्रकार मसीह ने कलीसिया से प्रेम किया और स्वयं को उसके लिए बलिदान कर दिया


## Ephesians 5:26 (id: 349005026)

26कि वह उसे वचन के स्‍नान के द्वारा पाप से शुद्ध कर अपने लिए अलग करे,


## Ephesians 5:27 (id: 349005027)

27कि उसे अपने लिए ऐसी तेजस्वी कलीसिया बनाकर पेश करें जिसमें न कोई कलंक, न कोई झुर्री, न ही इनके जैसा कोई दोष हो परंतु वह पवित्र व निष्कलंक हो.


## Ephesians 5:28 (id: 349005028)

28इसी प्रकार, पति के लिए उचित है कि वह अपनी पत्नी से वैसे ही प्रेम करे जैसे अपने शरीर से करता है. वह, जो अपनी पत्नी से प्रेम करता है, स्वयं से प्रेम करता. है


## Ephesians 5:29 (id: 349005029)

29क्योंकि कोई भी अपने शरीर से घृणा नहीं करता परंतु स्नेहपूर्वक उसका पोषण करता है, जिस प्रकार मसीह कलीसिया का करते हैं,


## Ephesians 5:30 (id: 349005030)

30“क्योंकि हम उनके शरीर के अंग हैं.


## Ephesians 5:31 (id: 349005031)

31इस कारण पुरुष अपने माता\-पिता को छोड़कर अपनी पत्नी से मिला रहेगा तथा वे दोनों एक देह होंगे”


## Ephesians 5:32 (id: 349005032)

32यह एक गहरा भेद है और मैं यह मसीह और कलीसिया के संदर्भ में उपयोग कर रहा हूं.


## Ephesians 5:33 (id: 349005033)

33फिर भी, तुममें से हर एक अपनी पत्नी से अपने समान प्रेम करें और पत्नी अपने पति का सम्मान करे.


## Ephesians 6:1 (id: 349006001)

1हे बालको, प्रभु में अपने माता\-पिता का आज्ञापालन करें क्योंकि उचित यही है.


## Ephesians 6:2 (id: 349006002)

2“अपने माता\-पिता का सम्मान करो”—आज्ञाओं में से यह ऐसी पहली आज्ञा है जिसके साथ प्रतिज्ञा जुड़ी है,


## Ephesians 6:3 (id: 349006003)

3“तुम्हारा भला हो और तुम पृथ्वी पर बहुत दिन तक जीवित रहो.”


## Ephesians 6:4 (id: 349006004)

4तुममें जो पिता हैं, अपनी संतान को क्रोध न दिलाएं, परंतु प्रभु की शिक्षा व अनुशासन में उनका पालन पोषण करें.


## Ephesians 6:5 (id: 349006005)

5जो दास हैं, अपने सांसारिक स्वामियों का आज्ञापालन सच्चाई से व एकचित्त होकर ऐसे करें मानो मसीह का.


## Ephesians 6:6 (id: 349006006)

6यह सब मात्र दिखावे के लिए व उन्हें प्रसन्‍न करने के उद्देश्य मात्र से नहीं परंतु मसीह के दास के रूप में हृदय से परमेश्वर की इच्छा की पूर्ति करते हुए हो.


## Ephesians 6:7 (id: 349006007)

7सच्चे हृदय से स्वामियों की सेवा इस प्रकार करते रहो मानो मनुष्य मात्र की नहीं परंतु प्रभु की सेवा कर रहे हो,


## Ephesians 6:8 (id: 349006008)

8यह जानते हुए कि हर एक मनुष्य चाहे वह दास हो या स्वतंत्र, अपने अच्छे कामों का प्रतिफल प्रभु से प्राप्‍त करेगा.


## Ephesians 6:9 (id: 349006009)

9जो स्वामी हैं, वे भी दासों के साथ ऐसा ही व्यवहार करें और उन्हें डराना\-धमकाना छोड़ दें, यह ध्यान रखते हुए कि तुम्हारे व दासों दोनों ही के स्वामी स्वर्ग में हैं, जिनके स्वभाव में किसी भी प्रकार का भेद\-भाव नहीं है.


## Ephesians 6:10 (id: 349006010)

10इसलिये, प्रभु व उनके अपार सामर्थ्य में बलवंत बनो.


## Ephesians 6:11 (id: 349006011)

11परमेश्वर के सभी अस्त्र\-शस्त्रों से स्वयं को सुसज्जित कर लो, कि तुम शैतान के छल\-बल के प्रतिरोध में खड़े रह सको.


## Ephesians 6:12 (id: 349006012)

12हमारा मल्ल\-युद्ध सिर्फ मनुष्यों से नहीं, परंतु प्रधानों, अधिकारियों, अंधकार की सांसारिक शक्तियों और आकाशमंडल में दुष्टता की आत्मिक सेनाओं से है.


## Ephesians 6:13 (id: 349006013)

13इसलिये स्थिर खड़े रहने के लिए सभी ज़रूरतों को पूरी कर परमेश्वर के सभी अस्त्र\-शस्त्रों से स्वयं को सुसज्जित कर लो कि तुम उस बुरे दिन में सामना कर सको.


## Ephesians 6:14 (id: 349006014)

14इसलिये अपनी कमर सच से कसकर, धार्मिकता का कवच धारण कर स्थिर खड़े रहो,


## Ephesians 6:15 (id: 349006015)

15पांवों में शांति के ईश्वरीय सुसमाचार के प्रचार की तत्परता के जूते धारण कर लो.


## Ephesians 6:16 (id: 349006016)

16इनके अलावा विश्वास की ढाल भी, कि तुम दुष्ट के सभी जलते हुए बाणों को बुझा सको.


## Ephesians 6:17 (id: 349006017)

17तब उद्धार का टोप तथा आत्मा की तलवार, परमेश्वर का वचन धारण कर लो.


## Ephesians 6:18 (id: 349006018)

18तथा आत्मा में हर समय विनती और प्रार्थना की जाती रहे. जागते हुए लगातार बिना थके प्रयास करना तुम्हारा लक्ष्य हो. सभी पवित्र लोगों के लिए निरंतर प्रार्थना किया करो.


## Ephesians 6:19 (id: 349006019)

19मेरे लिए भी प्रार्थना करो कि मेरा मुख खुलने पर मुझे ईश्वरीय सुसमाचार के भेद की साहस के साथ बोलने की क्षमता प्रदान की जाए,


## Ephesians 6:20 (id: 349006020)

20जिस ईश्वरीय सुसमाचार के लिए मैं इन बेड़ियों में भी राजदूत हूं कि मैं इनमें रहते हुए साहस के साथ बोल सकूं, जैसा कि सही भी है.


## Ephesians 6:21 (id: 349006021)

21तुख़िकस, जो प्रभु में मेरा प्रिय भाई और एक विश्वासयोग्य सेवक है, तुम्हें मेरी सभी परिस्थितियों और गतिविधियों से अवगत करा देगा.


## Ephesians 6:22 (id: 349006022)

22मैं उसे तुम्हारे पास इसी उद्देश्य से भेज रहा हूं, कि तुम हमारी स्थिति से अवगत हो जाओ, और वह तुम्हारे हृदयों को प्रोत्साहित कर सके.


## Ephesians 6:23 (id: 349006023)

23पिता परमेश्वर और प्रभु येशु मसीह की ओर से सभी भाई बहनों को शांति और विश्वास के साथ सप्रेम नमस्कार.


## Ephesians 6:24 (id: 349006024)

24उन सभी पर अनुग्रह होता रहे, जो हमारे प्रभु येशु मसीह से कभी न खत्म होनेवाला प्रेम करते हैं.


